---
layout: portfolio
customer: Case study - iSlide
title: Case study - iSlide
image: islide.jpg
testimonial: Voor iSlide waren we op zoek naar een partij die op tijd en binnen budget een social media ervaring kon realiseren die werkt, stabiel is en op afstand bij te werken. Constructors is de partij die dit voor elkaar heeft gekregen.
credential: Edwin Keijzer, iSlide
---

<h2>50.000 foto's per maand over 12 locaties</h2>

<p>
    iSlide heeft de innovatieve social media ervaring "iSlide" bedacht. In deze interactieve ervaring is het mogelijk om beelden te projecteren in waterglijbanen of een lichteffectthema te kiezen bij het begin van de waterglijbaan. Daarnaast wordt er, als de zwemmer daar voor kiest, een foto gemaakt als men de glijbaan verlaat. Deze foto's kunnen bij de uitgang van de glijbaan worden bekeken op verschillende tablets. De zwemmers kunnen deze foto's naar zichzelf e-mailen waarna men thuis de foto's via social media kan delen.
</p>

<p>
    Het systeem draait momenteel op 12 verschillende locaties en verwerkt zo'n 50.000 foto's per maand. Constructors heeft de achterliggende technologie gerealiseerd voor de tablets, het kunnen upgraden en toevoegen van nieuwe zwembadlocaties en de achterliggende technische infrastructuur voor het verzenden en tijdelijk opslaan van de foto's. iSlide heeft in 2014 de ANWB innovatieprijs toegekend gekregen voor haar innovatieve idee.
</p>

<div class="row">
    <div class="col-md-12">
        <h3>Concept</h3>
        <p>
            Edwin Keijzer van iSlide kwam naar ons toe met de volgende case: iSlide maakt licht- en geluidseffecten in waterglijbanen. Zijn idee was om glijbanen interactief te maken: Een glijder kan in de waterglijbaan op knoppen drukken, waarmee deze punten scoort. Aan het eind van de glijbaan wordt er een foto gemaakt van de glijder. Op een scherm verschijnt de foto met bijbehorende score bij uitgang van de glijbaan. Op deze manier kunnen glijders een wedstrijd met elkaar houden om de beste score. De glijder moet bij het begin van de glijbaan aan kunnen geven of deze daadwerkelijk wil dat er een foto wordt gemaakt. Ook moet het mogelijk zijn om een thema voor de licht- en geluidseffecten te kiezen bij de ingang van de waterglijbaan. Uiteindelijk moet het voor de zwemmer mogelijk zijn om zijn of haar foto kunnen opzoeken op een tablet die bij de uitgang van de waterglijbaan staat. Niet alleen het bekijken van de foto moet mogelijk zijn, maar er moet ook een optie zijn om de foto naar zichzelf te emailen of sms'sen.
        </p>
        <h3>Ontwikkeling</h3>
        <p>
            Het gedeelte van het concept wat Constructors heeft uitgevoerd is het tijdelijk en veilig opslaan van de foto's op een server in elk zwembad. Daarnaast hebben we ook de web-applicatie verzorgd waarmee via de tablets de foto's opgezocht en verstuurd kunnen worden. Dit betekent dat er op elke zwembadlocatie dus een server staat met de foto's en de webapplicatie. Deze servers moeten natuurlijk op afstand bijgewerkt kunnen worden, voor het geval dat er updates aan de webapplicatie op de tablet zijn of er beveiligingsupdates zijn voor de onderliggende systemen. Ook moet het geheel goed beveiligd zijn. De systemen in de zwembaden mogen niet onderbroken worden bij een update en stabiliteit is van groot belang. Gezien de webapplicatie op een tablet zou worden geopend in staande of liggende modus, moest de webapplicatie ook mobielvriendelijk zijn.
        </p>
        <h3>Resultaat</h3>
        <p>
            Het geheel ontwikkelen heeft ongeveer 1,5 maand gekost. Momenteel kunnen we met 1 druk op de knop de webapplicatie en systemen van iSlide bijwerken. Via een versleuteld omgekeerd VPN kunnen wij en iSlide op de servers inloggen en onderhoud verrichten. Een update draaien over de 12 zwembadlocaties verspreid over heel Europa, kan in zo'n 10 minuten. Daarnaast heeft het systeem geen downtime ervaren in de tijd dat het draait. Gemiddeld worden er nu zo'n 50.000 foto's verwerkt per maand over 12 zwembadlocaties. Veilig, betrouwbaar en zonder downtime.
        </p>
    </div>
</div>
